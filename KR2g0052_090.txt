# -*- mode: mandoku-view; -*-
#+TITLE: 閩中理學淵源考
#+DATE: 2015-08-24 22:36:28.384225
#+PROPERTY: ID KR2g0052
#+PROPERTY: BASEEDITION WYG    
#+PROPERTY: JUAN 卷九十
<pb:KR2g0052_WYG_090-1a>¶
欽定四庫全書¶
　閩中理學淵源考卷九十¶
　　　　　　　　　　廣平府知府李清馥撰¶
　　嘉隆以後諸先生學派¶
　嘉隆以後諸儒述録頗少恐遺闕必多俟再攷¶
　　　庠生王昭武先生岳¶
王岳字昭武邵武人邑庠生資性純潛喜談性命有志¶
聖賢之學聞四方高雅洞見性宗者不憚跋涉北面之¶
<pb:KR2g0052_WYG_090-1b>¶
遊近溪羅先生門以明徳為宗遂為羅門高足生平矩¶
步繩趨有儼若思氣象居家嚴正動遵古禮(閩書/)¶
　　　貢士高先生尚賢¶
高尚賢邵武人沈潛善文辭究心性命確然以聖賢自¶
勵清貧有守幼年失怙事母孝待弟友愛淹貫百家善¶
於開誘後學生平得力惟毋自欺三字凡對之人矢之¶
己無非是者有書數篇未付剞劂氏以貢卒學使者熊¶
公按臨舉鄉賢不果别號文台居士¶
<pb:KR2g0052_WYG_090-2a>¶
　　　丘子聚先生九奎¶
丘九奎字子聚邵武人性端直凝重動循矩度常慕臺¶
溪先生之為人年未四十謝去青衿于凡經子史百家¶
九流三教靡不擷咀聞有竒書不逺百里借閲率手録¶
之常曰聖賢心法寄於六經佛老之精不出吾道範圍¶
而諸子之散見者亦足資羽翼所謂莫不有文武之道¶
者也居家不尚巫覡祭喪用家禮所著有弋獲解六卷¶
臺溪浣花詩集二卷¶
<pb:KR2g0052_WYG_090-2b>¶
　　　黄世表先生克正¶
黄克正字世表泰寧人性資純樸潛心道學遊李見羅¶
之門講脩身為本之學¶
　　　江仰齋先生嶠¶
江嶠字維鎮泰寧人私淑朱子之學孝弟端謹篤志力¶
行以五經教授鄉里嘗語學者曰正心誠意在格致後¶
原非一味寂守常時提醒此心使動無不當便是身修¶
見羅先生呼為老友世稱仰齋先生¶
<pb:KR2g0052_WYG_090-3a>¶
　　　縣令蕭先生重熙¶
蕭重熙泰寧人生平砥行希蹤聖賢以選貢令靖安地¶
苦賊而民疲多方綏靖以艱子乞休空槖而歸饘粥不¶
繼¶
　　　主事黄先生世忠¶
黄世忠建寧縣人嘉賓孫萬厯中舉人為東陽教諭擢¶
刑部主事乞歸居小園抱甕灌蔬長吏罕識其面著有¶
經濟集十二卷麟經㫖定四卷碧澗流玉四卷¶
<pb:KR2g0052_WYG_090-3b>¶
　　　舉人張禮言先生能恭¶
張能恭字禮言邵武人崇禎庚午鄉薦第一所述有李¶
忠定奏議選禹貢訂傳天地大文八十卷(通志/)¶
　¶
　¶
　¶
　¶
　閩中理學淵源考卷九十¶
